* Perchè è stata scelta un'applicazione web

In seguito all'analisi del problema si ha deciso di sviluppare un'applicazione web per diversi motivi. Il primo è legato alla natura della libreria sabre.io: essa infatti è sviluppata totalmente in linguaggio PHP e per questa ragione è sembrato ovvio continuare con questa tecnologia a integrare nuovi servizi e funzionalità. Il secondo motivo ha come centralità la portabilità dell'applicazione: se da un lato sarebbe stato possibile progettare un'applicazione più rivolta al funzionamento lato client, come una applet Java o una app Android, dall'altro si ha riconosciuto che un'applicazione web avrebbe avuto un maggior bacino di utenza rispetto alle altre alternative. Questo perché un'applicazione web non ha bisogno di essere installata fisicamente nel dispositivo (e quindi essere anche vincolata al software del sistema operativo ospitante), in più gli ultimi layout grafici responsive permettono la visualizzazione delle stessa pagina in modo efficiente su un range di dispositivi molto più ampio rispetto agli anni passati.
